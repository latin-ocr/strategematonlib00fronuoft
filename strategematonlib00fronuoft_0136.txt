112 IULI FRONTINI STRATEGEMATON

tim credidit transfugae nec tamen rem spernendam
ratus disposuit in insidiis lectissimam manum suo-
rum. ab ea Galli excepti dupliciter Hannonis consi-
lio satisfecerunt: et Romanos ceciderunt et ipsi omnes

5 interfecti sunt.

4. Hannibal simili consilio se a transfugis ultus.
est. nam cum aliquos ex militibus suis sciret transisse
proxima nocte nec ignoraret exploratores hostium in
castris suis esse, palam pronuntiauit non debere trans-

10 fugas uocari sollertissimos milites, qui ipsius iussu
exierint ad excipienda hostium consilia. auditis quae
pronuntiauit, retulerunt exploratores ad suos: tum
comprehensi a Romanis transfugae et amputatis ma-
nibus remissi sunt.

15 5. Diodotus, cum praesidio Amphipolim tueretur
et duo milia Thracum suspecta haberet, quae uide·
bantur urbem direptum, mentitus est paucas hostium
naues proximo litori adplicuisse easque diripi posse:
qua spe stimulatos Thracas emisit ac deinde clausis

20 portis non recepit.

XVlI. DE ERUPTIONIBUS.

1. Romani, qui in praesidio Panhormitanorum
erant, ueniente ad obsidionem Hasdrubale raros ex
industria in muris posuerunt defensores: quorum pau-

25 citate contempta cum incautus muris succederet Has-
drubal, eruptione facta ceciderunt eum.

2. Aemilius Paulus, uniuersis Liguribus inprouiso
adortis castra eius, simulato timore militem diu con-
tinuit: deinde fatigato iam hoste quattuor portis erup-

30 tione facta strauit cepitque Ligures.

 

7 cum H in ras. Ι 9 deberet H Ι 10 qui] quo H quoniam
d Ι 11 audita H Ι 13 comprehensi d conpressi ΗΡΙ 15 Diodo—
tus Η Ρ Diodorus edd. coll. Liu. 44, 44 1 16 suspecta - urbem
om. ΕΙ Ι 17 est om. H¹ Ι 19 clasis H²

25 incautas Η1 incautius d

